Tokamak

La parola Tokamak, acrònimu dû russu тороидальная камера с магнитными катушками -toroidal’naya kamera s magnitnymi katushkami n sicilianu càmmara toroidali cu ruccheddi magnetichi, è un apparatu lu cui obbiettivu è uttèniri la fusioni di particeddi di plasma, ca ginirassi granni quantitati di enirgìa, pi accussì arrinèsciri la riazzioni nucliari di fusioni di dui particeddi leggii nta na particedda cchiù stabili di pisu menzu e prudùciri na enirgìa nta rilazzioni cu la equazzioni di Einstein:

 E=mc²

Li vantagghi dâ fusioni supra la fissioni chi si utilizza ùoggi nta li cintrali nucliari sunnu: nun prudùci rifiuti radiattivi diretti e nun cunsuma d'un cummustìbbili nun rinnovabili e raru comu lu uraniu. Scanciu, è assai cchiù diffìcili di ncignari: Nzinu â ogghi nun si havi arrivatu a lu puntu di equilibbriu ntra la enirgìa chi s'abbisogna pi accilirari e ristrinciri lu plasma e chidda ca si uttèni cu la fusioni di certi tipi di particeddi. Senza embargu nun c'è raggiuni tiòrici pi chissu, ma sulu raggiuni tècnici, ca lu pruggettu ntirnazziunali ITER tratta di risolviri. 

Lu Tokamak fu nvintatu nta li anni 1950 dî fisici suviètici Ígor Tam e Andréi Sájarov, abbasannusi nta li idei prupunùti di Oleg Lavrentiev ntô 1950.

Sviluppu:

Ntô 1956, accuminciaru li ricerci spirimentali di sti sistemi ntô Stitutu di Enirgìa Atòmica «I. V. Kurchatov» di l'Accademia di Scienzi di l'URSS. Lu primu Tokamak era fattu di na càmmara di vacanti cu forma toroidali ca cuntinìa idrògginu e un dispusitivu elettricu ca pi forti scarichi ionizzava lu gas nzinu a purtarlu ô statu plasmaticu.  Un forti campu magneticu elicoidali pruvucatu cu putenti elettrumagneti arriniscìa lu cunfinamentu dû plasma di timpiraturi assai àuti. 

Lu 21 di maiu dû 2000, si annunzia ca fìsici statunitenzi supiraru unu dî prubblemi dâ fusioni nucliari, lu finòminu chiamatu maneri lucalizzati ntô bordu, o ELMs (pâ sò sigla ntô ngrisi) ca pruvucassi na erusioni dû dintra dû riatturi, ubbligannu ô sò rimpiazzamentu friquintimenti. Nta un artìculu pubbricatu duminicadìa 21 di maiu dû 2000 ntô giurnali britannicu Nature Physics, na squatra dirìggiuta di Todd Evans, dâ mprisa Giniral Atomics, California, annunzia lu scuperta ca un nicu campu magneticu risunanti, pruvinennu dî ruccheddi spiciali ca s'attrovanu ntô dintra dâ cuntinituri dû riatturi, crìa na ntirfirenza magnetica “caotica” ntô bordu dû plasma ca diteni la furmazzioni di flussu.

Lu 24 di maiu di 2006, li setti soci dû pruggettu ITER --Unioni Europea, Giappuni, Stati Uniti, Corea dû Sud, la Innia, Russia e Cina-- stipularu a Bruxelles lu cuncurdatu ntirnazziunali pi lu lanciu dû riatturi di fusioni ntirnazziunali, ca si havi a custruiri a Cadarache, ntô Sudest dâ Francia usannu lu disegnu Tokamak. Li costi di custruzzioni dû riatturi si stimaru a 4.570 miliuni di euru e la durata dâ custruzzioni a 10 anni. La UE e la Francia si obbrigaru a cuntribbuiri cû 50% dû costu, mentri ca li àutri sei parti s'accurdaru d'appurtari ogneduna lu 10% circa.
